---
layout: default
variant: white

title: "Straatnotes geeft inzicht in de stad"
description: Straatnotes helpt straatcoaches notities veilig te schrijven en versturen, en de gemeente om met respect voor privacy bruikbare, waardevolle inzichten uit deze informatie te halen.

quote:
type:
keywords: Software design thinking, Design Thinking, echte oplossing voor de mensen die het werk doen, privacy, AVG, jeugdoverlast.
labels: [datagedreven werken, samenwerken, ketenpartners, privacy]

order: 980

hideBanner: true
image: /assets/img/foto/Straatnotes-meekijken-met-gebruiker-software-design-thinking.jpg
caption:

featured: false
featured_order: 980
featured_image: /assets/img/projecten-featured/Straatnotes-SAOA-Straatcoaches-op-Straat-software-jeugdoverlast-terugdringen.jpg
featured_image_alt_text: 'Veilig en volgends de AVG bevindingen straatcoaches noteren en delen.'
excerpt: "De straatcoaches in Amsterdam kregen een echt hulpmiddel in hun werk en de kwaliteit van de data nam fors toe door metadatering en controle."

back: ..
---
In Amsterdam zijn straatcoaches de ogen en oren op straat. Met de informatie die zij ophalen kan de gemeente tijdig interventies inzetten op individuën, groepen en hotspots. Maar er waren 
zorgen: notities werden op de eigen telefoons bijgehouden, naar elkaar gemaild, overgetypt in documenten en vervolgens weer doorgemaild naar diverse ontvangers in de gemeente.

Sjoukje Alta, stadsdeelsecretaris van Stadsdeel Oost, besloot hier met Tiltshift verandering in te brengen.

<div class="article-image">
    <img src="/assets/img/foto/Straatnotes-meekijken-met-gebruiker-software-design-thinking.jpg">
</div>

Door ruim twee weken intensief met de coaches mee te lopen konden we zelf ervaren hoe het is om in gesprek te gaan met groepen jongeren op straat, en waarom je pas daarna, om de hoek, je bevindingen noteert. En hoe vervelend en tijdrovend het is om alle aantekeningen aan het eind van de dienst, midden in de nacht, nog 'netjes' in te moeten voeren in de gemeentelijke systemen. Daar zat voor ons een haakje: een veilig en handige digitaal aantekeningenboekje, helemaal afgestemd op wat er op straat gebeurt. Zo werd Straatnotes geboren.

Met Straatnotes kan een notitie op straat al verrijkt worden. De gemeente houdt "kaartenbakken" bij voor _hotspots_ en groepen waarvoor tot een aanpak is besloten, zodat die eenvoudig bij een notitie kunnen worden getagd.

Deze kaartenbakken zorgen er ook voor dat er niet per ongeluk mensen worden getagd waarvoor die aanpak is verlopen. En dat informatie die getagd is ook kan worden gelakt zodra er geen aanpak meer loopt. Door bepaalde kleine handmatige stappen over te nemen in Straatnotes, zoals het versturen van mails, kunnen we ook zorgen dat er niet per ongeluk informatie wordt gedeeld met ontvangers die niet (meer) tot een convenant behoren, of informatie die niet langer mag worden gedeeld.

> "Behalve dat de oplossing heel goed is heb ik ook met andere ogen naar ons proces kunnen kijken. Daar is het echt beter van geworden."
>
> <small>Janneke Uitterhoeve, teamlead Jeugd en Veiligheid</small>

<div class="article-image">
    <img src="/assets/img/foto/Straatnotes-Veilig-Notities-maken-op-straat-jeugdoverlast.jpg">
</div>

Zo pakten we in drie maanden de grootste problemen rondom privacy en veiligheid van gevoelige informatie op en zorgden we voor goed zicht op welke informatie met wie en met welke grondslag gedeeld wordt. De straatcoaches kregen een hulpmiddel dat goed aansloot op hun werk, en ook de kwaliteit van de informatie nam fors toe, met als resultaat beter zicht op wat er op straat gebeurt.

> "Scherp in intake, consciëntieus in uitvoering, verbetering van de praktijk en bovendien prettig om mee samen te werken."
>
> <small>Sjoukje&nbsp;Alta, stadsdeelsecretaris stadsdeel&nbsp;Oost</small>

{% include cta.html header="Wil je meer weten over Straatnotes voor jouw gemeente?" persoon="maarten" %}

