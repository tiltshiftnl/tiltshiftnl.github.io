---
layout: default
variant: white

title: "Forza MOR: Betere dienstverlening in MOR keten"
description: Niet iedereen die recht heeft op ondersteuning bij participatie, maakt daar ook gebruik van. Dat kan beter. 
quote:
type:
keywords: 'forza mor, dienstverlening, mor domein, mor keten, meldingen openbare ruimte, ontwerpende aanpak, ontwerpend onderzoek, product owner, product ownerschap, innovatie, design thinking, software design thinking, digitalisering, digitale transformatie'
labels: [programmamanagement, digitale transformatie, agile werken]

order: 900

hideBanner: true
image: /assets/img/foto/Forza-MOR-digitalisering-meldingen-openbare-ruimte-Rotterdam.jpg
image_alt_text: 'Programma manager Maarten, Product manager Oliva en Service designer Peter'
caption:

featured: true
featured_order: 900
featured_image: /assets/img/projecten-featured/Forza-MOR-Maarten-Olivia-Peter.jpg
featured_image_alt_text: 'Forza MOR: Betere dienstverlening in MOR keten'
excerpt: "Een nieuwe organisatie binnen de gemeente Rotterdam. die de meldingsketen openbare ruimte beter maakt, en ook in de toekomst dingen kan blijven verbeteren."

back: ..
---
Overvolle afvalcontainers, losliggende stoeptegels, afval in het water of een losse putdeksel; in Rotterdam worden hierover ieder jaar meer dan 300.000 meldingen gemaakt. Deze meldingen komen binnen in één systeem: MSB (Meldingssysteem Buitenruimte). Omdat er een nieuw systeem nodig zou zijn, schakelde de gemeente Rotterdam Tiltshift in. ‘Interessant!’ Dacht partner Maarten Geraets. Hij vertrok naar Rotterdam om het probleem tot de bodem uit te zoeken.

> “De vraag was of we MSB konden vervangen, want naar verluidt zou het ‘op omvallen’ staan. En dat vond ik een interessante vraag. Want waarom wil je in vredesnaam een systeem vervangen? Dat kan toch nooit de hoofdoorzaak van het probleem zijn?”
>
> <small>Maarten</small>

Tijdens een _‘Explore’_ bracht Maarten de hele keten in kaart. Hoe worden meldingen gemaakt? Waar komen ze binnen? Wie handelt ze af? En waar zitten de grootste pijnpunten?

Alle problemen, ergernissen en frustraties werden verzameld. Zo ontdekte hij dat het grootste probleem niet in de techniek zat, maar in de inrichting van de hele keten.

> “Het systeem is wel oud, maar bleek ook super stabiel. Het stond totaal niet ‘op omvallen’. Wat mensen daar mee bedoelden, is dat er door de tijd heen veel wensen bij waren gekomen over hoe het zou moeten werken. En dat er nieuwe processen bij waren gekomen. Ze konden weinig aan MSB veranderen, het gat tussen proces en techniek werd steeds groter.”
>
> <small>Maarten</small>

<div class="article-image">
    <img src="/assets/img/foto/Forza-MOR-kwartiermaker-programma-manager-forza-mor-Rotterdam.jpg
" alt="Kwartiermaker en programma manager Maarten, Product manager Oliva en Service designer Peter">
</div>

Bij het prioriteren van de problemen kwamen er een aantal grote dingen naar voren: ten eerste vonden veel mensen dat andere afdelingen niet goed met het systeem omgingen. Meldingen belandden vaak op de verkeerde plek of werden niet goed doorgezet.

Het tweede probleem: dubbele meldingen, bijvoorbeeld over dezelfde putdeksel of stoeptegel.  Ook ging het mis wanneer er verschillende afdelingen nodig waren om één melding op te lossen.

> “Er werd met meldingen gepingpongd tussen afdelingen. Een afdelingen zet een melding door, maar krijgt het weer terug met de boodschap: ‘nee, jullie gaan daarover’, waarop de eerste afdeling het opnieuw terugstuurt met: ‘nee, jullie gaan daarover.’ Het was erg onduidelijk wie verantwoordelijk is, wie over welke zaken gaat.”
>
> <small>Maarten</small>

Uit eerder onderzoek kwam naar voren dat mensen vooral willen weten wat er met hun melding gebeurt. Regelmatig werd een melding gemarkeerd als opgelost, terwijl het probleem helemaal niet was verholpen.

Maarten gaf Rotterdam drie scenario’s waar ze uit konden kiezen: het vervangen van de techniek, het verbeteren van de gehele keten, of alles laten zoals het was.

<div class="article-image">
    <img src="/assets/img/foto/Forza-MOR-programma-dienstverlening-MOR-domein-Rotterdam.jpg" alt="Sessie met Scrum Master Sven, UX Software designer Auke en Product manager Olvia">
</div>

>“Als je de techniek één op één vervangt en de architectuur van dat systeem laat zoals het is, ga je deze problemen niet tackelen. In het tweede scenario was het vervangen van MSB geen doel op zich. We zouden ons daarin richten op het opzetten van een Agile programma, met het doel om de hele keten te verbeteren. De derde optie was natuurlijk een beetje een onzin optie, maar ja, je kan er voor kiezen. Lang verhaal kort: we zijn dat programma gestart.”
>
> <small>Maarten</small>

De eerste stap van dit programma was een eigenaar aanstellen. Deze kwam er in de vorm van een product manager. Vervolgens zette Maarten met het programma een afdeling op binnen de gemeente: de mid-office. Deze nieuwe organisatie checkt, categoriseert en controleert alle meldingen. De mid-office geeft taken aan een melding en zorgt dat deze bij de juiste afdeling terecht komt. Zijn alle taken afgevinkt? Dan pas wordt een melding gemarkeerd als opgelost.

<div class="article-image">
    <img src="/assets/img/foto/Forza-MOR-digitalisering-meldingen-openbare-ruimte-Rotterdam.jpg" alt="Digitale transformatie verbeteren dienstverlening MOR domein d.m.v. software ontwikkeling voor uitvoerenden">
</div>

>“Het belangrijkste wat we hebben gedaan, is uitleggen dat het niet om techniek gaat, maar om veranderen. Er moet iets wezenlijks veranderen om dit soort problemen op te lossen. Het gaat over een ander proces, een nieuwe manier van werken.”
>
> <small>Maarten</small>

Wat begon als een it-vraagstuk, eindigde in een compleet nieuwe organisatie binnen de gemeente Rotterdam. Een organisatie die de meldingsketen openbare ruimte beter maakt, en ook in de toekomst dingen kan blijven verbeteren.

{% include cta.html header="In een complexe organisatie écht het verschil maken? " persoon="maarten" %}
