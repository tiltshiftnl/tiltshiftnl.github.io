---
layout: default
variant: white

title: "Innovatieprogramma afdeling Wonen"
description: Door interventie weer beweging in vastgelopen innovatieprogramma. Betrokken medewerkers komen uiteindelijk zelf met vraag om verandering.

quote:
type:
keywords: Interventie, innovatieprogramma, software design thinking, Fixxx
labels: [interventie, datagedreven werken, samenwerken, privacy]

image: /assets/img/foto/Wonen-Innovatie-Programma-Interventie.jpg

featured: true
featured_order: 1
featured_image: /assets/img/foto/Wonen-Innovatie-Interventie-Software-Ontwikkeling-werkvloer.jpg
featured_image_alt_text: 'Alt_text'
caption: ''
excerpt: "Weer beweging in vastgelopen innovatie programma en betrokken medewerkers."

back: ..
---
Bij de afdeling Wonen van de Gemeente Amsterdam kwam het ICT innovatie en vernieuwingsprogramma maar niet van het papier. Na een jaar plannen maken met een team van *Design Thinkers* was er al veel budget besteed, maar nog weinig concreet verbeterd. Ook waren de medewerkers zelf nauwelijks betrokken. Aan ons de vraag om op korte termijn te zorgen voor beweging en tastbare resultaten.

We begonnen met een onderzoek waarin we in twee weken het bestaande programma hebben doorgelicht. Dat bleek erg breed en miste een centrale focus. Het was blijven hangen in overlegstructuren en een onhandige mix van *Design Thinking* en traditioneel projectmanagement. Je kent het wel: maanden van achter een bureau iets voorbereiden en dan denken dat na een big bang de wereld veranderd is. 

<div class="article-image" style="background-image: url(/assets/img/foto/Wonen-Innovatie-met-Design-Sessies-Afdeling-betrekken.jpg)">
    <div class="slope"></div>
    <div class="slope slope--flip"></div>
</div>

Met het mandaat om dit op te lossen vervingen we vrijwel het hele externe team. Ook betrokken we de medewerkers uit de praktijk door met hen het grootste knelpunt te bepalen. Om dat vervolgens in drie maanden op te lossen. Al snel werden de wekelijkse demo’s van het project bezocht door tientallen medewerkers van de uitvoering. Hun input was van onschatbare waarde en doordat we die meteen verwerkten kwam er een wisselwerking van vertrouwen en voortgang. Zo losten we niet alleen de problemen op, ook de afdeling veranderde van ‘we zien wel’ naar ‘wanneer mogen wij’.

> Waar ik 2,5 jaar om gevraagd heb, hebben jullie binnen twee maanden geregeld.

<i>Marnix Bolkestein, Hoofd Handhaving at Dienst Wonen Zorg en Samenleven, Gemeente Amsterdam</i>

Door onze interventie kwam niet alleen de tooling beschikbaar voor de medewerkers op straat, ook de mindset op de afdeling ten aanzien van automatisering werd positief. Een paar van deze projecten verder kwam het oorspronkelijke doel van het programma weer in beeld: het vervangen van de centrale legacy software uit de jaren negentig door open source en VNG Common Ground applicaties. Maar nu kwam deze wens vanuit de vloer, vanuit de mensen die ermee werken, in plaats van dat deze bedacht is door het management.

### Wil je meer weten over innovatieprogramma's?
Neem contact met ons op via +31 (0)20 722 02 07.
