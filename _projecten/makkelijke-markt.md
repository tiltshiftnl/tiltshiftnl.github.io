---
layout: default
variant: white
title: "Makkelijke markt"
subtitle: "Digitale innovatie op de straatmarkten van Amsterdam."
description: "Samen met het centrale marktbureau en de markttoezichthouders ontwikkelden wij Makkelijke Markt, een digitaal bonnenboekje voor de straatmarkten van Amsterdam. Toezichthouders kunnen hiermee aanwezigheid scannen, vergunningen uitgeven en controleren en direct afrekenen met pin."
keywords: 'Digitale innovatie, interventie, dienstverlening, marktbureau, Amsterdam, digitaal bonnenboekje'

order: 600

hideBanner: true
image: /assets/img/foto/Makkelijke-Markt-Administratie-Markt-Ondernemers.jpg
image_alt_text: 'Marktmeesters tijdens een (handmatige) indeling van een straatmarkt in Amsterdam'
caption: 'Fixxx "Makkelijke Markt", Gemeente&nbsp;Amsterdam'

featured: false
featured_order: 3
featured_image: /assets/img/projecten-featured/Makkelijke-Markt-Software-Design-Thinking.jpg
featured_image_alt_text: 'Marktmeesters tijdens een (handmatige) indeling van een straatmarkt in Amsterdam'
excerpt: "Door mee te lopen op de markt en zelfs van achter een marktkraam te programmeren, ontdekten we wat werkt in de praktijk. Dat hadden we van achter een bureau nooit kunnen bedenken."

back: ..
---
De administratie van de straatmarkten van Amsterdam was in 2015 een rommeltje. Mondelinge afspraken, papieren regels en een digitaal systeem dat-niemand-wilde-gebruiken. De pasjes van kooplieden werden wel gescand, maar de data werd nergens opgeslagen. In die tijd was fraude, zoals bijvoorbeeld steekpenningen voor betere plekken, simpelweg niet uit te sluiten. Initiatieven om dit te verbeteren verzandden en liepen vast.

Toen wij halverwege 2016 werden betrokken ging het eigenlijk om de indeling. Hoe die eerlijk en transparant te maken. Het werd al gauw duidelijk dat de basis niet voldoende op orde was om daar aan te beginnen. Eerst de shit opruimen. Dat deden we door een wél werkend administratiesysteem voor de markten te maken: Makkelijke Markt.

<div class="article-image">
    <img src="/assets/img/foto/Makkelijke-Markt-Software-Implementatie.jpg">
</div>

In drie maanden tijd implementeerden we, samen met de toezichthouders en marktmeesters, een simpele applicatie zodat het wél zin had om pasjes te scannen. We maakten ook een dashboard waarmee de administratie van de markt de gescande gegevens kon inzien en verwerken.

Makkelijke Markt hebben we gemaakt met de mensen van de markt. Dagelijks liepen we mee met de marktmeesters en we programmeerden zelfs enkele dagen van achter een echte marktkraam. Om maar zoveel mogelijk feedback te krijgen, juist ook van de kooplieden. We leerden niet alleen inhoudelijk hoe een markt werkt, we ontdekten ook wat ‘fijn werkt’ in de dagelijkse praktijk. Dat hadden we van achter een bureau nooit kunnen bedenken.

<div class="article-image">
    <img src="/assets/img/foto/Makkelijke-Markt-Administratie-Markt-Ondernemers.jpg">
</div>

Nadat de basis van Makkelijke Markt op alle markten in Amsterdam in gebruik was hebben we het  verder verrijkt. Onder andere met functionaliteit rondom betalen. Zo werd de indeling controleerbaar, hielpen we de marktmeesters en was iedereen weer positief gestemd. Sterker nog, toen ICT een jaar later opperde om Makkelijke Markt te vervangen door een ander systeem is dat na een vriendelijke opstand van het personeel verijdeld. Want, zo vond men, het werkt en we willen niks anders. Terecht want tot op heden wordt de applicatie dagelijks gebruikt voor alle straatmarkten van Amsterdam.

<div class="article-image">
    <img src="/assets/img/foto/Makkelijke-Markt-Software-Design-Thinking.jpg">
</div>

De samenwerking tussen het Marktbureau en Tiltshift smaakte duidelijk naar meer en in de afgelopen jaren hebben we ook het indelingsprobleem voor de markten van Amsterdam aangepakt.
Daarover meer in de [case Digitaal Indelen Straatmarkten](https://www.tiltshift.nl/projecten/digitaal-indelen-straatmarkten/).

<h2 class="mt-4">Verder praten over digitale innovatie?</h2>
{% include cta.html %}
