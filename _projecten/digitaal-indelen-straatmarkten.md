---
layout: default
variant: white

title: "Digitaal Indelen Straatmarkten"
description: Als jaren wilde het marktbureau van de gemeente Amsterdam de indeling van de straatmarkten automatiseren. Maar omdat iedere poging daartoe mislukte bleef de indeling een handmatig proces. De complexe indeling vereiste veel inzet van de marktmeesters in de ochtend, waardoor er in de middag regelmatig niemand meer beschikbaar om toezicht te houden op de markt.
quote:
type:
keywords: 'innovatie, design thinking, software design thinking, digitalisering, digitale transformatie, publieke markten, marktindeling'
labels: [datagedreven werken, digitale transformatie, eerlijke algoritmes, public code]

order: 400

hideBanner: true
image: /assets/img/foto/Digitaal-Indelen-Markt-Amsterdam-Marktmeesters.jpg
image_alt_text: 'Marktmeesters tijdens een (handmatige) indeling van een straatmarkt in Amsterdam'
caption:

featured: false
featured_order: 3
featured_image: /assets/img/projecten-featured/Digitaal-Indelen-Handmatige-Marktindeling-gedigitaliseerd.jpg
featured_image_alt_text: 'De applicatie om aan te melden voor de marktindeling van de straatmarkten in Amsterdam.'
excerpt: "De marktverordening digitaal toegepast zodat ondernemers transparant hun plaats op de Amsterdamse markt krijgen."

back: ..
---
Al jaren wilde het marktbureau van de gemeente Amsterdam de indeling van de straatmarkten automatiseren. Maar omdat iedere poging daartoe mislukte bleef de indeling een handmatig proces. De complexe indeling vereiste veel inzet van de marktmeesters in de ochtend, waardoor er in de middag regelmatig niemand meer beschikbaar om toezicht te houden op de markt.

De marktverordening (de wet op de markt) is zo uitgebreid en complex dat het door elke marktmeester net anders wordt geïnterpreteerd en uitgevoerd. Wat leidt tot discussie en onbegrip bij de ondernemers, al helemaal in een omgeving waar niemand op zijn mondje gevallen is.

Omdat wij tijdens het project Makkelijke Markt hebben laten zien wat we kunnen, vroegen de medewerkers van het Marktbureau zelf aan hun directie om ons in te schakelen.

<div class="article-image">
    <img src="/assets/img/foto/Digitaal-Indelen-Markt-Amsterdam-Marktmeesters.jpg">
</div>

We keken mee met de dagelijkse indeling op de markt en liepen controle-rondes met de marktmeesters. Tijdens een Design Sprint onderzochten we wat acceptabel was voor marktondernemers, kramenzetters, marktmeesters en de mensen op het kantoor van het marktbureau. Daaruit kwam een helder concept waar iedereen zich in kon vinden.

Vanuit onze werkplek op het marktkantoor van de Albert Cuyp markt doken we diep in de marktverordening. Eén voor één interpreteerden we de regels, programmeerden we ze en vergeleken het resultaat met de indeling op de markt van die dag. Zo leerden we niet alleen dat de regels soms niet goed werden opgevolgd, maar ook dat sommige regels niet goed werkten in de praktijk.

<div class="article-image">
    <img src="/assets/img/foto/Digitaal-Indelen-Markt-Applicatie-voor-Marktindeling-Amsterdam.jpg">
</div>

Samen pasten we het proces en de software aan. Zo ontstond een algoritme dat de indeling snel en betrouwbaar uitvoert en bovendien ook inzicht geeft in de gemaakte keuzes. Einde oeverloze discussies.

Na vrij lang schaduw draaien tot het algoritme compleet was, begeleidde we ook de implementatie op de markt. We coachten de marktmeesters zodat zij alles goed konden uitleggen, maakten de materialen en fungeerden als achtervang.

Alle verandering is moeilijk. Zeker op een Amsterdamse markt waar alles al jaren ging zoals het ging. Toch geven de ondernemers binnen korte tijd in de applicatie op wanneer ze willen komen en wat hun voorkeuren zijn. Daarmee is de indeling geautomatiseerd. Het systeem werkt optimaal samen met de andere oplossing [Makkelijke Markt](/projecten/makkelijke-markt/).

> "Ik ga pas naar de veiling als ik zeker weet dat ik een kraam op de markt heb."
>
> <small>Marktondernemer Plein 40-45</small>

Samen met medewerkers van het marktbureau en ondernemers hebben we de problemen en onduidelijkheden van de dagelijkse indeling op de markt opgelost. Een element dat we niet konden beïnvloeden was de komst van Covid-19. Het heeft de implementatie vertraagd maar niet afgesteld.

{% include cta.html header="Wil je meer weten over Digitaal Indelen?" %}
