---
layout: default
variant: white

title: Woonvergunning voor Kwetsbare Groepen
description: Kwetsbare groepen kunnen in Amsterdam onder begeleiding een periode proef-wonen. Het complexe proces waarin hulpverleners en gemeente nauw samenwerken verliep niet soepel.
quote:
type:
keywords: 'innovatie, design thinking, software design thinking, samenwerking, ketenpartners'
labels: [ketensamenwerking, huisvesting kwetsbare groepen, omslagroute]

order: 960

hideBanner: true
image: /assets/img/foto/Woonvergunning-kwetsbare-groepen-samenwerking-keten.jpg
caption:

featured_order: 960
featured: false
featured_image: /assets/img/projecten-featured/Woonvergunning-kwetsbare-groepen-design-thinking-voor-beter-resultaat.jpg
featured_image_alt_text: 'Woonvergunning voor Kwetsbare Groepen.'
excerpt: "Kwetsbare groepen kunnen in Amsterdam onder begeleiding een periode proef-wonen. Het complexe proces waarin hulpverleners en gemeente nauw samenwerken verliep niet soepel."

back: ..
---
Om mensen uit kwetsbare groepen te helpen met hun terugkeer naar zelfstandigheid mogen ze soms een tijdje op proef wonen. Ze krijgen dan een tijdelijke woning, woonvergunning én de nodige begeleiding. Om dit in goede banen te leiden werken zorgverleners, woningcorporaties en gemeente intensief samen. Maar dat kon beter.

De directie Wonen van de gemeente Amsterdam was ontevreden over de manier van samenwerken in deze keten. Want iedere betrokken organisatie hanteerde eigen processen en het was bovendien niet altijd helder wie waarvoor verantwoordelijk was. Dat kostte onnodig veel tijd en zorgde er voor dat informatie niet altijd veilig uitgewisseld werd. Tijd dus om Tiltshift aan te haken.

<div class="article-image">
    <img src="/assets/img/foto/Woonvergunning-kwetsbare-groepen-samenwerking-keten.jpg">
</div>

In twee weken tijd spraken we met de betrokkenen, zowel bij de gemeente als bij de andere organisaties. We keken mee in het proces en ontdekten dat er veel meer aan de hand was. Zo had elke organisatie een ander beeld van het proces. Voor zover er al dezelfde formulieren werden gebruikt hanteerde iedereen een andere versie. Om dat op te lossen verzonnen we met elkaar een online overzicht van de processtappen (allemaal hetzelfde proces) en daarbinnen handige online formulieren (allemaal dezelfde versie). Na nog eens twee weken was de eerste versie daarvan al bij de partijen gebruik.

Toen begon het eigenlijk pas echt. Op basis van de feedback die we kregen maakten we de formulieren grotendeels digitaal. Informatie hoeft nog een keer ingevoerd te worden; sneller en minder fouten. Ook maakten we een dashboard waarin de ketenpartners de status van ‘hun’ cases kunnen volgen. Om tenslotte in de laatste week nog een upload functie toe te voegen waardoor de onveilige uitwisseling per e-mail helemaal niet meer nodig is.

<div class="article-image">
    <img src="/assets/img/foto/Woonvergunning-kwetsbare-groepen-verbeteren-samenwerking-in-keten.jpg">
</div>

In een paar maanden van probleem naar geïmplementeerde oplossing. Door de snelheid van het team, de betrokkenheid van de gebruikers en een écht tastbaar probleem, maakten we precies dát wat nodig was. Het resultaat tref je op [omslagroute.amsterdam.nl](https://omslagroute.amsterdam.nl/). Een veilige omgeving waarin ketenpartners wél kunnen samenwerken. Daardoor kunnen ze focussen op waar het om gaat: het helpen van die kwetsbare mensen op hun weg naar zelfstandigheid.

{% include cta.html header="Wil je de samenwerking tussen partners optimaliseren?" persoon="rutger" %}
