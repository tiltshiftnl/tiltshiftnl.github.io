---
layout: default
variant: white
subject: common ground
title: Tiltshift ondertekent Common Ground Groeipact
description: "De manier waarop wij werken is uitgegroeid tot dé manier waarop gemeenten samen software willen maken. Dat is tof! Het was voor ons dan ook logisch om Common Ground partner te worden."
keywords: ""
hideBanner: true
image: "assets/img/foto/Wonen-Innovatie-met-Design-Sessies-Afdeling-betrekken.jpg"
caption:
author: Johan Groenen
---
*{{ page.description }}*

Met dit partnerschap hopen we onze applicaties beschikbaar te kunnen maken voor alle gemeenten. Onze aanpak laat zien dat de mens centraal stellen in ontwerp en ontwikkeling van software bijdraagt aan een succesvol digitaal product én aan veel energie, creativiteit en saamhorigheid!

Als design en innovatiebureau voor *good public tech* doen we niets liever dan samen software maken. Software die échte problemen oplost. Software die écht werkt voor mensen. Software die niet los staat van de organisatie, maar daar onderdeel van uitmaakt. Software die leeft.

In onze Fixxx trajecten combineren we de architectuur van common ground daarom met design thinking aanpak. Op een probleemgedreven manier maken we innovatieve toepassingen die echt iets oplossen, zoals effectieve, gebruiksvriendelijke procestools voor ambtenaren op straat, en duidelijke, toegankelijke digitale diensten voor burgers en bedrijven.

Sinds 2015 werken we bij Tiltshift eigenlijk al op basis van Common Ground: data zo veel mogelijk bij de bron laten en deze daaruit realtime opvragen via *Application Programming Interfaces* (API's); een Agile manier van software ontwikkelen, waarbij iedere week een verbeterde versie van de software wordt opgeleverd aan de gebruikers; componentgebaseerde, open source applicaties maken. Met die werkwijze zijn we er onder andere in geslaagd zijn om Datalab Amsterdam op te zetten en tot een voorbeeld te maken van hoe je als gemeente innovatieve datagedreven toepassingen kan ontwikkelen.

Gedurende de afgelopen jaren hebben we veel en vaak met VNG (*Vereniging van Nederlandse Gemeenten*) gesproken over onze manier van werken, de oplossingen die we hebben gerealiseerd, en hoe we deze naar meer gemeenten kunnen opschalen. Toen we gevraagd werden om het Groeipact Common Ground te tekenen, was dat voor ons dan ook een no-brainer. We blijven ons ook de komende jaren richten op probleemgedreven innovatie: samen het probleem in kaart brengen, samen zoveel mogelijk oplossingen bedenken, en van daaruit samen software maken die écht werkt!

[« overzicht van posts](/posts/)

