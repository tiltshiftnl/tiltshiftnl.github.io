---
layout: default
variant: white
subject: mensen
title: Favoriete project van Maarten in 2021
description: ""
keywords: ""
hideBanner: true
image: "/assets/img/posts/Joost-Bout-tekent-bij-Tiltshift.jpg"
caption: ''
---
Als je Maarten Geraets vraagt welk Tiltshift project er voor hem echt uitsprong afgelopen jaar roept hij meteen: _“Het onderzoek in Rotterdam! Dat is een fantastisch voorbeeld van waar we echt de vraag achter de vraag hebben gevonden. Zo kwam al gauw naar voren dat er geen nieuwe technische functionaliteit nodig is, maar dat er behoefte is aan een transformatie van het werk. Bovendien zijn werkvloer én directie gemotiveerd geraakt om er aan te werken.”_

Het project in Rotterdam startte met een vraag: “Ik heb techniek om meldingen te verwerken en wil die techniek veranderen of updaten. Kunnen jullie van Tiltshift ons adviseren wat de beste keuze is?”

<div class="article-image">
    <img src="/assets/img/posts/Programma-opzetten-Meldingen-Rotterdam-vervanging-msb.jpg">
    <div class="caption">Foto: Gemeente Rotterdam</div>
</div>

In plaats van onderzoek te doen naar de tools en techniek en allerlei IT’ers te ondervragen, hebben we eerst naar de context gekeken. Wat is nu de exacte situatie? Al snel kwam naar voren dat het eigenlijk helemaal niet om het systeem ging, maar om de manier hoe de medewerkers willen werken. Dat de transformatie belangrijker is dan de techniek, met al haar belemmeringen.

De vele gesprekken waren vanwege de pandemie bijna volledig via videobellen. Dat was vooral jammer, we zijn nieuwsgierig en lopen graag rond daar waar de actie is. Maar dankzij de handige tool Miro ging het natuurlijk prima. Het gaf ons juist veel nieuwe inzichten, dat 'op afstand werken'. De processen zijn in kaart gebracht en we leerden veel over de werkzaamheden van de medewerkers.  

Waar we echt onderscheidend in zijn is hoe wij alle stakeholders, van vloer tot plafond, meenemen in zo’n onderzoek. Iedereen zit dus in dezelfde film en dat is voor allen vaak erg verhelderend. In dit geval hebben we de organisatie meegenomen in wat er echt op de werkvloer speelt en dit gebundeld in een strategisch overleg.

De uitkomst van de ogenschijnlijk simpele vraag waarmee het begon is dat er eerst een programma opgezet moet worden, om van daaruit pas te kijken naar de beste techniek. Gelukkig konden we daar veel handvatten bij geven, zodat dit begin 2022 al van start kan. Het is heel anders dan de opdrachtgever had verwacht, maar wel het beste antwoord dat hij kon krijgen. Tastbaar resultaat en heel veel energie in het team. Een moordklus.

[« overzicht van posts](/posts/)
