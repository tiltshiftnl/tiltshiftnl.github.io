---
layout: default
variant: white

subject: Information Radiator
title: "Information Radiator"
description: "Een information radiator heeft als kenmerken dat hij informatie weergeeft die verandert over tijd en dat deze informatie met zo min mogelijk moeite kan worden waargenomen."
image: "assets/img/foto/IMG_9253_scaled.jpg"
caption: ''
hideBanner: true
author: Johan Groenen
---

> Van de nieuwe concepten die ik de laatste jaren heb leren kennen is één van mijn favorieten de 'information radiator'.

*&emsp; door {{ page.author }}*

Een information radiator heeft als kenmerken dat hij informatie weergeeft die verandert over tijd en dat deze informatie met zo min mogelijk moeite kan worden waargenomen. In die zin straalt een information radiator informatie, zoals een radiator warmte straalt: je hoeft er maar langs te lopen en je wordt warm.

Een veelgezien voorbeeld is een muur met post-its. Als je daar langs loopt, vallen de post-its direct op. Als het aantal post-its enigszins beperkt is en er duidelijk structuur in zit, en de informatie op de post-its duidelijk leesbaar en actueel, dan zal iedereen die er langs loopt met geen of heel weinig moeite op de hoogte zijn van wat er via deze muur gecommuniceerd wordt.

<div class="article-image"><img src="/assets/img/posts/Information-Radiator-Demo-dinsdag.jpg"></div>

In onze Fixxx trajecten maken we hier veel gebruik van. De ruimte (soms ook wel _War Room_ genoemd) is één grote information radiator, die iedere dag door het team geactualiseerd en gestructureerd wordt op basis van wat er die dag is gedaan: een interview, analyse, nieuwe concepten, een iteratie op de code, of feedback uit de tests. Op die manier loop je als teamlid iedere dag binnen en weet je weer precies waar je gebleven was. Maar ook als er iemand langs komt, heeft die al snel een idee van waar we mee bezig zijn, en kunnen we die persoon vervolgens met weinig moeite meenemen in wat we gedaan hebben, welke keuzes gemaakt zijn, en waar we nu staan.

<div class="article-image"><img src="/assets/img/posts/Information-Radiator-Johan-en-Yvonne-in-War-Room.jpg"></div>

Het tegenovergestelde concept is dat van de "information refrigerator", waarbij informatie dusdanig wordt gepresenteerd dat het praktisch onbruikbaar is als communicatiekanaal. Voorbeelden daarvan zie je dagelijks: complexe computersystemen, waar de gebruiker eerst voor achter de computer moet gaan zitten, de computer opstarten, vervolgens ergens op omslachtige manier inloggen, om via een aantal handelingen of zoekopdrachten pas terecht te komen bij de informatie (als die te vinden is). Ik kan er zo een stuk of 20 opnoemen, maar volgens mij is dat niet nodig.

Dergelijke systemen hebben de neiging om in onbruik te raken, omdat ze frustrerend zijn. Als het gebruik niet actief wordt aangemoedigd of vaak zelfs verplicht is, dan raakt de informatie oud en incompleet, en is het alleen nog maar frustrerender. Hoe dan ook is dat een verspilling van energie, die ook positief kan worden ingezet.

Klinkt waarschijnlijk heel logisch allemaal, maar kijk nu nog maar eens rond, thuis of op kantoor, en constateer het grote aantal (onbedoelde) information refrigerators. Vervang deze nou eens door information radiators en zie de communicatie verbeteren.

[« overzicht van posts](/posts/)
