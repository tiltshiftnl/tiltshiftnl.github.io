---
layout: default
variant: white
subject: "Vacature: Ondersteuner (x/v/m) voor 16 uur per week"
title: "Vacature: Ondersteuner (x/v/m) voor 16 uur per week"
teaser: "Omdat we aan het groeien zijn, is Tiltshift op zoek naar hulp in onze studio in Utrecht."
description: "Ben jij die persoon met levenservaring, die niet onder de indruk is en durft je mening te geven? En weet precies te vertellen waarom je bij ons past? Dan horen we graag van je!"
keywords: "Vacature, administratief, ondersteuner, office manager, relatie manager, regelnicht, regelneef"
hideBanner: true
image: "assets/img/foto/Wonen-Innovatie-met-Design-Sessies-Afdeling-betrekken.jpg"
caption: ''
---

Omdat we aan het groeien zijn, is Tiltshift op zoek naar hulp in onze studio in Utrecht.

### Over Tiltshift

Tiltshift is een netwerk organisatie en biedt leiderschap in digitale transformatie. We werken in de niet-commerciële sector en niet voor bedrijven die alleen maar winst willen maken. Partners wordt lid van Tiltshift en werken zelfstandig bij opdrachtgevers in digitale transformatie projecten en programma’s. Zij weten waar ze over praten en zij zorgen er vooral voor dat gebeurt wat moet gebeuren. Dus geen oeverloos overleg, maar echte oplossingen in de praktijk. Tiltshift regelt vanuit onze studio in Utrecht alle zakelijkheden rondom de opdrachten van de partners. En we faciliteren voor de partners training, kennisdeling en ondersteuning o.a. tijdens wekelijkse bijeenkomsten.

### De taken

Om alles rondom onze [eigenwijze partners](https://www.tiltshift.nl/partners/) goed te regelen, zijn we op zoek naar iemand die onze directeur daarbij gaat helpen. De belangrijkste taken zijn de (voorbereiding van) administratie en facturatie, agenda beheer, het onboardingproces van nieuwe partners, en, als dat jouw ding is marketing activiteiten. Ander taken die kunt overnemen zijn notuleren, het plannen van bijeenkomsten, uitjes, lunches en diners, en het bedenken en regelen van relatiegeschenken.

### Jij!

Je hebt levenservaring, bent niet snel onder de indruk en durft je mening te geven. Je beleeft plezier aan boodschappen doen voor een lekker lunch en fiets liever naar de lokale kopijwinkel, dan dat je online bestelt en laat bezorgen.

Voor ons is je motivatie belangrijker dan een indrukwekkend CV.

Wij bieden een warme zakelijke familie en een eerlijk salaris. We werken vanuit onze studio in Utrecht of deels vanuit huis.

<hr />

## Reageren

Word je enthousiast en weet je precies te vertellen waarom je bij ons past? Dan horen we graag van je. Bel daarvoor met [Eva](/mensen/eva-leffef/) op +31 (0)20 722 02 07 of mail naar [eva@tiltshift.nl](mailto:eva@tiltshift.nl).

[« overzicht van posts](/posts/)
