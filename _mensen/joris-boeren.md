---
layout: person
variant: white

title: "Joris Boeren"
description: "Voor het gevoel moeiteloos van strategie naar uitvoering, dat is wat Joris het liefste organiseert. Van een globaal idee of koers maakt hij een concrete transformatie en zet hij het ‘en passent’ ook in gang. Het geheim zit ‘m in eenvoud. Door zaken te versimpelen, het kaf van het koren te scheiden en digitaal als toolkit te gebruiken in plaats van als doel, komt er tractie. Teams gaan bewegen, leveren waarde, krijgen vertrouwen van het bestuurlijk niveau, en repeat: duurzame verandering ten goede."
quote: '"Als de oplossing al op papier staat, heb je niet het échte probleem te pakken."'
type: Partner
keywords:
labels: [programma- en product management, agile, team coaching, mediation]

hideBanner: true
image: /assets/img/mensen/Joris-Boeren-Partner-Tiltshift.jpg
sliderPhoto: "/assets/img/slider/Joris-Boeren.jpg"
personImage: /assets/img/mensen/Joris-Boeren-Partner-Tiltshift.jpg
email: joris.boeren@tiltshift.nl
linkedInUrl: https://www.linkedin.com/in/jorisboeren/
telephone: <a href="tel:+31307210868">+31 (0)30 721 08 68</a>
vcardUrl: https://go.tiltshift.nl/vcard-joris

currentwork: "<h2>Hier werk ik aan</h2><h3>Woonstad Rotterdam - productmanager vernieuwing (MT)</h3><p>Woonstad Rotterdam is een grote woningcorporatie in Rotterdam. Na een opdracht als wegbereider van een digitale transformatie is Joris gevraagd als productmanager vernieuwing (lid van MT). Met zes Agile teams werkt hij aan het radicaal vernieuwen van het digitale landschap van de organisatie. Radicaal omdat alles in korte tijd volledig op de schop gaat. Radicaal omdat we de traditionele software van de branche verlaten. Radicaal omdat de verantwoordelijkheid voor de roadmaps laag in de organisatie zijn gelegd, in een samenwerking tussen ‘business’ en ‘it’.  Woonstad Rotterdam doet hiermee wat nodig is om haar doel, een betrokken en betrouwbare huisbaas nog beter invulling te geven.</p>
<p>Als productmanager vernieuwing ontwikkelt Joris de visie en houdt hij de domeinteams (klant, buurten, vastgoed, exploitatie en bedrijfsvoering) en twee ondersteunende teams (web/frontend en data) inhoudelijk op koers. Tegelijkertijd representeert hij als MT-lid de visie en de teams op directieniveau.</p>"

projects:
  Woonstad Rotterdam - productmanager vernieuwing (MT): "Na een opdracht als wegbereider van een digitale transformatie is Joris gevraagd als productmanager vernieuwing (lid van MT). Met zes Agile teams werkt hij aan het radicaal vernieuwen van het digitale landschap van de organisatie. Radicaal omdat alles in korte tijd volledig op de schop gaat. Radicaal omdat we de traditionele software van de branche verlaten. Radicaal omdat de verantwoordelijkheid voor de roadmaps laag in de organisatie zijn gelegd, in een samenwerking tussen ‘business’ en ‘it’.  Woonstad Rotterdam doet hiermee wat nodig is om haar doel, een betrokken en betrouwbare huisbaas nog beter invulling te geven.

Als productmanager vernieuwing ontwikkelt Joris de visie en houdt hij de domeinteams (klant, buurten, vastgoed, exploitatie en bedrijfsvoering) en twee ondersteunende teams (web/frontend en data) inhoudelijk op koers. Tegelijkertijd representeert hij als MT-lid de visie en de teams op directieniveau."

previousProjects:
  Woonstad Rotterdam - kwartiermaker digitale transformatie: "<p>Woonstad Rotterdam is een grote woningcorporatie in Rotterdam. De ambitie van die organisatie liep niet meer in pas met het niveau van automatisering. De vele initiatieven om dit te verbeteren liepen immer vast in goede bedoelingen, een reactieve visie en het ontbreken van leiderschap.</p>
<p>Samen met een nieuwe manager IT pakte Joris de handschoen op om de organisatie te helpen met een duidelijke visie en praktische uitvoering. Zo werd de Agile transitie bijgestuurd en de koers van de teams beter afgestemd op de werkelijke behoefte van de medewerkers uit de ‘business’. Uiteindelijk zijn onder zijn leiding de teams versterkt, beter ingedeeld en elk voorzien van een heldere focus. Tegelijkertijd is de positie van de manager IT omgevormd tot een volwaardige directeurspost in plaats van ‘onderdeel van finance’. Tenslotte heeft Joris de vele losse initiatieven om ‘te vernieuwen’ gebundeld en omgevormd tot één wel haalbare visie en koers.</p>"
  Careyn - productmanager careyn.nl: "Careyn is een middelgrote landelijke organisatie in de ouderenzorg. Het lukte het bedrijf maar niet om een adequate digitale omgeving te maken voor hun cliënten en mantelzorgers. Terwijl die omgeving noodzakelijk was in hun strategie om zelfredzaamheid bij cliënten te stimuleren. Het project liep vast in de complexiteit van de organisatie, het ontbreken van een gedeeld beeld op digitale zelfredzaamheid en gebrek aan leiderschap. Het project werd steeds groter, onrealistischer en minder haalbaar. 

Joris formeerde een team van betrokkenen uit management, medewerkers en de toeleveranciers. Dat leidde tot nieuwe uitgangspunten en een helder doel waarbij de eindgebruiker *echt* en *altijd* centraal staat. Een designbureau werd aangehaakt, onderzoek bij de gebruikers en medewerkers opgezet en de wat verstarde relatie met de technische leverancier omgebogen tot een partnerschap. Ook zette Joris de besluitvorming, van werkvloer tot bestuur, nieuw op. Met succes, in een klein jaar was de nieuwe digitale omgeving actief alsook de onderliggende techniek vernieuwd en  klaar voor de toekomst. Bovendien was succes van het project opmaat voor een structurele verandering in digitale werkwijze bij Careyn."
  Schiphol groep - productmanager Wilbur: "Schiphol is de grootste luchthaven van Nederland. In de luchthaven waren diverse regiecentra (bijvoorbeeld voor airside of voor security) actief maar de onderlinge samenwerking verliep  moeizaam en processen sloten niet goed op elkaar aan. De luchthaven wilde toe naar een gezamenlijk ‘airport operations centre’ maar wist niet goed hoe die transformatie aan te pakken. De vele afdelingen en de corporate structuur van het bedrijf maakten dat extra ingewikkeld. 

Samen met een service designer en een value stream owner bedacht en realiseerde Joris het concept Wilbur, een digitale vooruitblik op de status van de luchthaven, als de eerste stap naar ‘total airport control.’ Dat deed hij door met de medewerkers uit de verschillende regiecentra samen een digitale ondersteuning van hun processen te ontwikkelen, een dat goed aansloot op hun operationele behoeften. Door een extreme focus op de waarde voor de gebruikers veranderde hun werk in korte tijd van reactief (het oplossen van problemen) naar proactief (het voorkomen van problemen). Er ontstond een gedeeld inzicht in de uitdagingen van de andere regiecentra en ze begonnen elkaar ongevraagd te helpen. 

Wilbur startte in een achterkamertje en groeide binnen binnen twee jaar uit naar vijf scrumteams die het systeem volwassen maakten. Het concept is zo’n succes dat het tot op de dag van vandaag in gebruik en door-ontwikkeling is bij de luchthaven. Ook de transformatie naar een airport operations centre kwam van de grond, dat ‘draait’ sinds 2019 en grotendeels op de software van Wilbur."
  Gemeente Amsterdam - product- en programma management: "De gemeente Amsterdam is actief in het ontwikkelen en beheren van data. Dat doet ze niet zomaar, maar vanuit een - mede door Tiltshift ingericht - datalab. Het idee was om concrete problemen op te lossen met data en simpele technologie. En doordat de gebruikte data daarmee relevant werd voor de organisatie werd deze bruikbaar, vindbaar en up-to-date gehouden. 

De afdelingen Dienstverlening en Onderzoek Informatie en Statistiek waren vrij traditioneel opgezet maar wilden wel mee met het datalab. Om die aansluiting te vinden heeft Joris een aantal projecten van de grond getrokken (project Integraal Klantbeeld en de startup Mijn Amsterdam), en ook de Agile werkwijze en het portfolio management binnen deze afdelingen opgezet. Toen de diensten van het datalab ook uitstrekten naar het marktbureau heeft Joris ook daar een aantal projecten als Agile coach begeleid. 

Aansluitend heeft Joris voor de afdeling wonen het programma management gedaan voor een innovatieprogramma dat was vastgelopen in goede bedoelingen. Na een kort onderzoek door Tiltshift werden heldere keuzes gemaakt en zette hij het programma weer op de rails. Een team van Tiltshift deed de rest."
  PWN waterleidingbedrijf - product- en programma management: "PWN waterleidingbedrijf levert drinkwater in Noord-Holland en delen van de provincie Utrecht. Het bedrijf had moeite met het verbeteren en waar mogelijk digitaliseren van cruciale klantprocessen zoals het doorgeven van meterstanden, verhuizen en facturatie. De kennis voor het aansturen van deze transformatie (alles ging nog op papier) ontbrak evenals een heldere visie. De leveranciers werden niet optimaal aangestuurd en werkten onvoldoende samen. 

Joris inventariseerde de wensen en te behalen doelen en ontwikkelde een portfolio, budget en aansturingsmodel. Met bestaande leveranciers maakte hij nieuwe afspraken over een inniger samenwerking en voegde hij nieuwe leveranciers toe (berichtenverkeer naar de klanten, digitaal én op papier) via een Europese aanbesteding. Onder zijn leiding zijn uiteindelijk alle klantprocessen  vernieuwd en zijn de papieren- en digitale stromen volledig geïntegreerd. Aansluitend is ook de website vernieuwd."


order: 980
back: ..
---

{{ page.description }}

<p>Als pionier maakte Joris de opgang van Agile werken mee en kreeg er een voorliefde voor mensen die ‘doen’. Hij ziet Agile niet als vrijblijvend maar juist als werkwoord: realistische beloftes doen én waarmaken. En dat op basis van een heldere koers in plaats van een slechte oplossing. Met zijn achtergrond als projectmanager, lijnmanager, product owner en product manager schakelt Joris op alle niveau’s en smeedt belangen aaneen tot een succesvolle transformatie.</p>

<h2>Haal Joris erbij als:</h2>

- je de organisatie duurzaam en digitaal wil transformeren;
- je lopende transformatie niet vooruit te branden is en er iemand nodig is dat wél voor elkaar krijgt
- je visie omgezet moet worden in daden, en misschien ook wel aangescherpt.
- je medewerkers en klanten blij wilt maken met producten en diensten die hen als uitgangspunt nemen.
