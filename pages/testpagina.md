---
layout: default

title: "Schulddossier voor betere samenwerking in de keten. "
description: Schuldsanering is een heftig, maar ook een administratief veeleisend proces. Je bent zomaar een paar jaar bezig. Op aangeven van de ombudsman van de metropoolregio Amsterdam doken we in de problematiek want dat moet toch sneller kunnen.

quote: "Ik scan de dossiers zodat ze aan de andere kant geprint kunnen worden, kan dat niet anders?"
type: Fixxx
keywords:
labels: [datagedreven werken, samenwerken, ketenpartners, digitale transitie]

image: /assets/img/foto/Schulddossier1.jpg
caption: 'dossiers, dossiers, dossiers tijdens de discovery van Schulddossier'

back: ..
---
De gemeente Amsterdam biedt burgers hulp bij minnelijke schuldhulpverlening. Dat doet ze door te inventariseren welke schulden er zijn om vervolgens afspraken te maken met de schuldeisers. Als die afspraken gemaakt zijn kan een burger in principe in drie jaar van zijn of haar schulden af zijn.

Binnen Amsterdam is het proces van de schuldsanering in twee delen geknipt. De schuldenaar wordt geholpen door maatschappelijke dienstverleners (MaDi). Die MaDi inventariseren de schulden en maken een dossier dat ze overdraagt aan de Gemeentelijke Kredietbank Amsterdam (GKA). Die maakt vervolgens afspraken met de schuldeisers over gedeeltelijke terugbetaling en kwijtschelding. Als dat allemaal rond is, en dat kan zomaar anderhalf jaar duren, start de feitelijke sanering van de schulden pas. Die lange voorbereiding is een extra zware tijd voor de schuldenaar. Succes is niet zeker en de schulden blijven zich maar opstapelen.

Een Fixxx-team van Tiltshift ging aan de slag om te kijken of we de doorlooptijd van dat voortraject niet flink konden verkorten. En of er nog andere oorzaken aan te wijzen waren voor dit probleem. Met behulp van technieken uit Design Thinking, Service Design en Lean Startup gingen we er op uit (discovery). Al gauw kwam naar voren dat er op de scheidslijn van het overgaan van dossiers van de ene partij  naar de andere partij veel onduidelijkheid was en stappen dubbel werden genomen. Het maakte de doorlooptijd onnodig lang en stond de samenwerking behoorlijk in de weg. Aansluitend verzonnen we, met de betrokkenen, diverse oplossingen (ideation). In een paar weken gingen we zo van onderzoek naar een concreet nieuw werkproces dat efficiënter en overzichtelijker is. En een veel kortere doorlooptijd heeft.

<div class="article-image">
 <div class="slope-inline slope-inline--up">
        {% include slope-white-flipped.html %}
    </div>
    <div class="slope"></div>
        <img src="/assets/img/foto/Schulddossier2.jpg">
     <div class="slope-inline slope-inline--down">
        {% include slope-white.html %}
    </div>
</div>

Het concept werkten we, in nauwe samenwerking met maatschappelijk dienstverlener Doras (Amsterdam Noord) en de GKA, in twee maanden uit tot een volledig digitaal schulddossier. De MaDi en de GKA werken hierin actief samen aan de dossiers, waardoor dubbele processtappen zijn vervallen. Ook zijn partijen in een keer van een papieren proces overgestapt op een digitaal waardoor weer aan alle vereisten rondom privacy, security en archivering wordt voldaan.

Na twee maanden was het systeem al uit de pilot-fase en actief in gebruik bij GKA en Doras In een aansluitend project voegden we de andere zes Amsterdamse MaDi’s toe en zorgden we ervoor dat de bestaande backoffice systemen van GKA werden gekoppeld aan het schulddossier. En op dit moment werken we aan het toevoegen van de bewindvoerders in het systeem.

Het resultaat is een omgeving schulddossier.amsterdam.nl waarin MaDi’s, GKA en straks ook bewindvoerders actief samenwerken aan minnelijke schuldhulpverlening. Partijen werken datagestuurd, veiliger, prettiger en volledig digitaal samen in een belangrijk en complex ketenproces. Waarvan de doorlooptijd met weken is bekort. Zodat de burger-schuldenaar sneller is geholpen.

<p style="font-size: 0.75em">
Nathalie van Berkel (gemeente Amsterdam), Will van Schendel (Stichting De Sociale Maatschap, voorheen Doras).
</p>
<p style="font-size: 0.75em">
Tiltshift team (in de verschillende projecten): Rutger Dik, Maarten Geraets, Maarten de Keizer, Rik Vegt, Johan Groenen.
</p>

Lees meer over hoe wij een [Fixxx-traject](/methodes/fixxx/) aanpakken.
